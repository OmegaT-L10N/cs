
<div class="container">

<p>Od  verze 2.0.1 má OmegaT přidanou funkci pro export textu. Tento návod popisuje tuto funkci a její možné využití. Navíc balíček <a href="{{ '/files/omegatk/te-scripts.zip' | prepend: site.baseurl_root }}">te-scripts.zip</a> obsahuje některé velmi jednoduché tcl/tk skripty, které jsou určeny k ilustraci použití těchto funkcí.</p>

<h3>Účel</h3>

<p>Funkce pro export textu exportuje data z aktuálního projektu OmegaT do souborů s prostým textem bez formátování. V současnosti vypadá export následovně:</p>

<p>- obsah segmentu zdrojového textu, když je segment otevřený<br/> - obsah segmentu cílového textu, když je segment otevřený<br/> - zvýrazněný text v cílovém textu, když stisknete odpovídající klávesovou zkratku</p>

<p>Programátoři a tvůrci skriptů mohou použít tyto soubory obsahující text k přidávání dalších funkcí do OmegaT. Potřebují pak znalost Javy; místo toho lze použít většinu, když ne všechny, programovací jazyky a dosáhnout tak na užitečné funkce, i přes to, že mají jen poměrně omezené programovací dovednosti.</p>

<h3>Použití funkce pro export textu</h3>

<p>Aby šlo použít funkci pro export textu, musí být tato nejdříve aktivována uvnitř samotné OmegaT:</p>

<p>Možnosti &gt; Nastavení editace</p>

<p>Pak označte políčko „Exportovat segment do textového souboru“</p>

<p>Soubory se ukládají v adresáři /script v adresáři OmegaT uživatele (pro více informací k umístění adresáře uživatelských souborů OmegaT na svém operačním systému, vizte Uživatelská příručka (F1 v aplikaci OmegaT) &gt; Soubory a adresáře &gt; Soubory uživatele): </p>

<p>source.txt - obsahuje text zdroje daného segmentu<br/> target.txt - obsahuje cílový text daného segmentu<br/> selection.txt - obsahuje text, který uživatel zvýraznil, a to tehdy, když stisknete kombinaci kláves Ctrl-Shift-C nebo vyberete volbu Upravit &gt; Exportovat výběr.</p>

<p>Obsah těchto souborů bude přepsán buď když otevřete nový segment (source.txt a target.txt) nebo když exportujete nový výběr (selection.txt) Soubory jsou pak ve formě textových souborů s neformátovaným textem.</p>

<h3>Použití vzorových skriptů</h3>

<p>Tcl/tk se musí instalovat, pokud tedy dosud není. Tcl/tk můžete získat z celé řady zdrojů; tcl.activestate.com je jeden z oblíbených zdrojů. Uživatelé Mac OSX by měli instalovat tcl/tk z vlastního system media a uživatelé Linuxu by měli pohledat v repozitářích své distribuce, za předpokladu, že to již není nainstalováno ve výchozím nastavení. (Poznámka pro uživatele Ubuntu: implementace fontu je ve výchozí instalace tcl/tk v Ubuntu v současnosti (verze 9.10) hrozná, ale může být napravena.)</p>

<p>Aby se zachovala přehlednost práce skriptů, každý skript zásadně vykonává jen jednu funkci. Pokud by bylo v praxi nutno použít více funkcí ve stejný čas, bude výkonnější kombinovat je do jednoho skriptového souboru.</p>

<p>Skripty v příkladech, které jsou poskytovány <a href="{{ '/files/omegatk/te-scripts.zip' | prepend: site.baseurl_root }}">zde</a> všechny spouštějí okno, ale skripty, které je možno sestrojit i skripty, které provádějí dané funkce na pozadí.</p>

<p>Jak spustit skript:</p>

<p>Zkopírujte skript do adresáře „script“ v programu OmegaT, tj. adresář obsahující source.txt atd. (Skripty lze prakticky umisťovat všude, ale musí být pak navíc upravena cesta k souborům skriptů.)</p>

<p>V závislosti na konfiguraci systému, může být možno spustit skripty jednoduše jejich nakliknutím myší. Alternativní postup:</p>

<p>Otevřete okno s příkazovým řádkem (DOS prompt, terminál, konsole)</p>

<p>Změňte složku (adresář) na složku obsahující skripty, např. (pod systémem Windows XP):</p>

<p>cd C:\Dokumenty a Nastavení\Jméno Uživatele\Data aplikací\OmegaT\script</p>

<p>Spusťte skript příkazem „wish“ následovaný jménem skriptu, např.:</p>

<p>wish te-basic-source.tcl</p>

<h3>Popis jednotlivých skriptů:</h3>

<p><strong>te-basic-source</strong></p>

<p>Tento skript zobrazí zdrojový text v samostatném okně. Skript sám o sobě neudělá nic nového, co by již neprovedlo okno Editoru OmegaT; jeho účel je zobrazit to, jak lze vyextrahovat text ze souboru a zpřístupnit jej pro další skripty. Obsah okna skriptu lze upravovat a může být kopírován a vkládán zpět do okna Editoru OmegaT.</p>

<p><strong>te-basic-target</strong></p>

<p>Oproti te-basic-source platí tento skript pro cílový text.</p>

<p><strong>te-warning</strong></p>

<p>Vedle zobrazení zdrojového textu, poskytuje tento skript políčko pro vkládání textu uživatelem (např. slovo). Když je otevřený segment OmegaT, který obsahuje tento řetězec, skript zobrazí upozornění. Upozornění je pak v podobě textu ve skriptovém okně, a je  zobrazeno žlutě. Navíc, pokud to podporuje hardware a operační systém (to neplatí vždy), zazní zvukový signál.</p>

<p>Příklad použití této funkce je ilustrován v následujícím textu. Překladatel má text obsahující frázi „abc“, a má hotový první hrubý překlad, překládá „abc“ jako „abc“. Pak zjistí, že „abc“ mělo být přeloženo jako „def“. Místo hledání všech výskytů „abc“ a jejich opravování před dalším postupem (což je možné, ale má jisté nevýhody), měl by se jednoduše rozhodnout pro opravu těchto míst během dalšího kola překladu. V tomto případě je pak v každém odpovídajícím segmentu nápomocná jakási „upomínka“.</p>

<p><strong>te-notags</strong></p>

<p>Jak již napovídá jeho název, tento skript automaticky odstraní tagy z (cílového) segmentu OmegaT. Toto je důležité když <i>kontrolujete</i> segmenty zobrazující na monitoru spousty tagů, a pak je jednoduché přehlédnout např. chybějící nebo přebývající mezeru.</p>

<p><strong>te-tags</strong></p>

<p>Tento skript zobrazí cílový segment se zvláštním fontem (pevně zapsaný ve skriptu, ale lze upravit) místo výchozího fontu. Tagy zobrazené jiným fontem pak působí méně rušivě. Oproti te-notags, je možné, aby překladatel pracoval v tomto okně, pak zkopíroval a vložil obsah v jeho plném rozsahu do okna Editoru OmegaT.</p>

<p><strong>te-gloss-highlight</strong></p>

<p>Tento skript čte obsah ze souboru glosáře a zvýrazní jakýkoliv pojem nalezený v aktuálním (zdrojovém) segmentu. Soubor glosáře smí obsahovat jen dva sloupce, mít jméno GLOSS.utf8, a být dostupný v adresáři /script.</p>

<p><strong>te-gloss-subst</strong></p>

<p>Funguje podobně jako te-gloss-highlight, ale nahradí zdrojové termíny v glosáři termíny cílovými.</p>

<p><strong>te-gloss-subst-highlight</strong></p>

<p>Kombinuje funkce nahrazení a zvýraznění skriptů  te-gloss-subst a te-gloss-highlight.</p>

<h3>Programování v tcl/tk</h3>

<p>Tcl/tk jako skriptovací jazyk má řadu výhod :</p>

<p>- Je snadné se jej naučit<br/> - Je zdarma<br/> - Je hojně používán, takže na internetu najdete pomoc<br/> - Komponenta Tk ulehčuje vytvoření grafického uživatelského prostředí<br/> - Existuje spousta dobrých publikací a jiných zdrojů zabývajících se touto problematikou (minimálně v angličtině určitě)<br/> - Je zaměřen na zpracování řetězců znaků, obzvláště vhodný pro aplikace zpracovávající text.</p>

<p>Pro začátečníky je tu dostupných několik tutoriálů online, např.:</p>

<p><a href="http://archive.is/kZWsj">www.dci.clrc.ac.uk/Publications/Cookbook/index.html</a><br/>
<a href="http://www.tcl.tk/man/tcl8.5/tutorial/tcltutorial.html">www.tcl.tk/man/tcl8.5/tutorial/tcltutorial.html</a><br/>
<a href="http://www.tutorialspoint.com/tcl-tk/">www.tutorialspoint.com/tcl-tk/</a></p>

<p>Pokud byste měli vážný zájem a chtěli naučit tcl/tk, tak lze doporučit knihu „Practical Programming in Tck and Tk“ od autora Brent Welch, ISBN: 0-13-038560-3. Je to přeci jen trošku techničtější pro úplné začátečníky v programování, ale po propracování jednoho z online tutoriálů může být tato kniha velmi nápomocná.</p>

<p>Copyright Marc Prior 2009-2011</p>

</div>
